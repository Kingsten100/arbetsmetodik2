Projektlogg

Datum: 12/12/24 Vi tog kontakt med varandra i gruppen och jag föreslog att vi skulle ha ett inledande samtal för att utse roller och gå igenom kundprofilen. Två av fem gruppmedlemmarna deltog i samtalet (Tim och Lukas), men tyvärr lyckades vi inte fatta några konkreta beslut. Vi kom överens om att försöka igen dagen efter. / Isak Jansson


Datum: 13/12/24 Jag tog initiativ till ett nytt försök att samla gruppen för att utse roller och påbörja arbetet med design och struktur men det blev tyvärr inte av. / Isak Jansson

Datum: 14/12/24 Då det saknades tydlig ansvarsuppdelning i gruppen tog jag på mig rollen som projektledare. Jag arbetade med att gå igenom kundprofilen och utforma en kravspecifikation för projektet.

Kravspecifikation:

Inledning

Målet är att skapa en responsiv, lekfull och lättanvänd webbplats som stärker varumärket och förbättrar kundupplevelsen.

Funktionella krav
Startsida: Välkomstsektion med slogan och snabblänkar till "Meny" och "Kontakta oss".

Dynamiskt innehåll: Sektion med "Veckans specialrätter" (data hämtas via JSON).

Meny-sida: Dynamisk meny som hämtas via JSON, möjlighet att markera favoriter (lagring i webbläsarens lokala lagring), samt beskrivningar av rätterna.

Kontakt- och Om-sida: Kontaktinformation med "Ring oss"-knapp och en sektion om restaurangens bakgrund och vanliga frågor.

Tekniska krav
Responsiv design för mobil, surfplatta och desktop.
Dynamisk datahantering via JSON.

Lokal lagring för favoriter i webbläsarens lokala lagring.

Design- och UX-krav
Visuell identitet: Lekfull stil som återspeglar varumärkets image.

Användarglädje: Bekräftande visuell feedback vid markering av favoriter. 
/ Isak Jansson

Datum: 15/12/24 Jag designade hela webbplatsen i Figma baserat på den kravspecifikation jag tidigare tog fram. För att optimera tid och resurser prioriterades vissa specifikationer över andra. För att minska den tekniska komplexiteten valde jag att satsa mer på lekfull text och enkel design än på avancerade visuella effekter.
Jag skapade även en kanban-tavla i Trello för att dela upp projektet i tydliga arbetsuppgifter. Tavlan innehöll kolumner för "Backlog", "HTML", "CSS", "JavaScript" och "Done" för att vi enkelt skulle kunna följa arbetsflödet och få en överblick över projektets framsteg. / Isak Jansson

Datum: 16/12/24 Jag skapade ett gemensamt repository på GitHub för att förenkla samarbete och versionshantering. Jag informerade gruppen om det arbete jag gjort och bjöd in dem att ansluta. Två gruppmedlemmar tog nu på sig rollerna som "HTML-ansvarig (Tim)" och "CSS-ansvarig (Lukas)". Arbetet med att skapa första sidan i HTML påbörjades av vår HTML-ansvarige. / Isak Jansson

Datum: 17/12/24 Jag gjorde en avstämning med gruppen. Vår HTML-ansvarige hade skrivit koden för startsidan. Vi stötte på tekniska problem med att synkronisera våra GitHub-repositories. Problemet visade sig vara kopplingen till en "forkad" version. Efter att ha åtgärdat detta kunde vi samarbeta i det gemensamma repot.
Vår CSS-ansvarige började styla startsidan, och HTML-ansvarige påbörjade strukturen för meny-sidan. Vi försöker hålla löpande kontakt via Discord och organiserar arbetet i Trello men det är lite hackigt i kommunikationen. / Isak Jansson

Datum: 18/12/24 HTML-strukturen för webbplatsen är färdig och CSS-styling för första sidan är klar. HTML-ansvarige och CSS-ansvarige har kommunicerat att vi ligger efter i tidsplanen och har därför kontaktat läraren för att det upplever att de inte kommer hinna klart till deadline. / Isak Jansson

Datum: 19/12/24 Jag försökte få en lägesuppdatering från gruppen och bad dem att ladda upp sin kod till GitHub för att vi skulle kunna sammanställa projektet inför deadline. Efter alla har laddat upp vad de har gjort har vi nu en färdig startsida och resterande sidor har en färdig html struktur men ingen css-styling. / Isak Jansson








